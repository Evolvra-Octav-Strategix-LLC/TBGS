Schoorsteen vegen en reinigen
Als uw woning een schoorsteen heeft, dan is het noodzakelijk om deze minimaal één keer per jaar te laten reinigen door een erkende schoorsteenveger. Daarmee zorgt u voor veiligheid voor uw gezin, maar ook voor bijvoorbeeld uw buren. Met een abonnement voor het schoorsteenvegen bent u verzekerd van periodieke reiniging van uw schoorsteen en bovendien voordeliger uit.

Jaarlijkse controle en reiniging noodzakelijk
De Nederlandse overheid adviseert om schoorstenen ieder jaar te laten vegen. Helaas kent ons land geen verplichte jaarlijkse controle van schoorstenen. Deze zogenaamde “veegplicht” bestaat wel in veel andere landen in Europa en de praktijk wijst uit dat dit noodzakelijk voor veilige schoorstenen. Nog steeds ontstaan er in Nederland namelijk iedere dag branden die voorkomen hadden kunnen worden door een periodieke controle en reiniging van schoorstenen. Deze branden resulteren meestal in brandschade en kennen in het ergste geval zelfs een dodelijke afloop als gevolg van koolmonoxidevergiftiging.

Waar bestaat schoorsteenvegen uit?
Erkende schoorsteenvegers vegen uw schoorsteen “buitendaks”. Zij zullen daarbij op het dak van uw woning staan om de schoorsteen te reinigen. Bijkomend voordeel van deze methode is, dat het gelijk mogelijk is om de staat van uw schoorsteen te controleren. Bijvoorbeeld op nesten en de conditie van de kap. Daarnaast kan een erkende schoorsteenveger op verzoek voor u diverse andere werkzaamheden verrichten. Hierbij kunt u denken aan een onderzoek van de rookkanalen door middel van een visuele inspectie of een camera-inspectie. Ook schoorsteenreparaties, het reinigen van ventilatiekachels, en het repareren of renoveren van schoorstenen behoren tot de mogelijkheden.

Maak gebruik van een erkende schoorsteenveger
In Nederland is schoorsteenvegen geen erkend beroep, wat als gevolg heeft dat er veel schoorsteenvegers zijn die hun vak minder goed verstaan. Om er zeker van te zijn dat u met een deskundige en ervaren schoorsteenveger te maken heeft, maakt u gebruik van een schoorsteenveegbedrijf dat is aangesloten bij de ASPB.

De ASPB is de Nederlandse brancheorganisatie van schoorsteenveegbedrijven. Met een schoorsteenveger die is aangesloten bij de ASPB, bent u verzekerd van een uitstekende reiniging met deugdelijk reinigingsmateriaal. Bovendien weet u zeker dat in het geval van problemen of fouten, u een beroep kunt doen op de klachtenregeling van de ASPB. Er worden strenge eisen gesteld aan een ASPB-lidmaatschap. Zo moet een schoorsteenveger eerst een opleiding tot Gezel hebben gevolgd, alvorens zij toegelaten worden. U herkent een erkende schoorsteenveger aan de ASPB-pas.

De voordelen van een abonnement
U kunt ieder jaar een kattebelletje in uw agenda zetten om de schoorsteenveger te bellen. Wij komen dan voor een aantrekkelijk tarief bij u langs. Als uw schoorsteen over één kanaal beschikt, dan reinigen wij deze voor 48 euro. Heeft uw schoorsteen twee kanalen, dan kost het vegen u 78 euro.

Als u echt geen omkijken wilt hebben naar het vegen van uw schoorsteen, dan kunt u bij ons ook een abonnement voor drie jaar afsluiten. U wordt dan ieder jaar tijdig gebeld voor een afspraak, zodat u daar zelf niet meer aan hoeft te denken. Bovendien bespaart u op uw veegkosten: een enkel kanaal vegen kost u 40 euro per keer en een schoorsteen met een dubbel kanaal kost 70 euro om te laten vegen.

